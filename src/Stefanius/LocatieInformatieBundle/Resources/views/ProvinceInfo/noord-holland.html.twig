<p>Noord-Holland is een provincie die is afgeplitst van het oude gewest Holland. De provincie bied ruimte aan de hoofdstad van Nederland. In tegenstelling wat gebruikelijk is hebben wij in Nederland niet de regeringszetel in Amsterdam, maar in Den Haag.</p>
<h2>Dialect</h2>
<p>In Noord-Holland worden verschillende dialecten gesproken. Landelijk geniet het Amsterdams de meeste bekendheid, dat behalve in Amsterdam ook in steden als Alkmaar, Purmerend en Hoorn veel is te horen, omdat hier veel Amsterdammers wonen. De meest typische dialecten vindt men op het platteland. Hoe noordelijker men komt, hoe meer het lokale dialect van de standaardtaal afwijkt; vooral het Tessels en het Wierings hebben een heel eigen karakter.</p>
<h2>Uit in Noord-Holland</h2>
<p>Wil je echt iets beleven in Noord-Holland, probeer dan in elk geval wat dingen uit het lijstje hieronder uit. Wellicht dat je daarna ook nog tijd hebt om de rest van deze rijke provincie te bezoeken.</p>
<h3>Amsterdam</h3>
<p>Amsterdam mag zeker niet ontbreken in je tocht door Noord-Holland. Het is het buitenlandse icoon voor Nederland, maar wellicht dat door de gelegaliseerde prostitutie op de Wallen en het Nederlandse drugsbeleid, Amsterdam gezien word als een soort <strong>Sodom en Gomorra</strong>. Toch trekt Amsterdam jaarlijks miljoenen bezoekers die graag een glimp opvangen van onze beruchte hoofdstad.</p>
<p>Cultureel en geschiedkundig verantwoord is zeker een bezoek aan het <strong>Anne Frank Huis</strong>. Dit is het voormalige onderduikadres van de Familie Frank in de Tweede Wereldoorlog. Voor jongere kinderen is het bezoek aan <strong>Nemo Amsterdam</strong> ook een hele belevenis. Kijk, voel en beleef. Alles mag en de kinderen zijn daar hun eigen regiseur in een gebouw vol techniek. Leuk voor jong en oud!</p>
<h3>Haarlem</h3>
<p>Denk je aan Noord-Holland dan denk je aan <strong>Haarlem</strong>. Bekijk zeker eens de historische binnenstad, die een groot aantal monumentale bouwwerken, waaronder veel kerken en hofjes, telt en de status van beschermd stadsgezicht heeft.</p>
<p>Voor de museum-junkies biedt de stad een aantal belangrijke musea: het Frans Hals Museum & de Hallen en het Teylers Museum. Al met al maakt het niet uit of je een binnengenieter of een buitengenieter bent. In Haarlem is het altijd goed.</p>
<h3>Bennebroek</h3>
<p>Lutjebroek? Neen, <strong>Bennebroek</strong>! Beroemd en berucht ver buiten de provincie. Uiteraard door trekpleisters als de <strong>Kloostertuin</strong> en het <strong>Bennebroekse Bos</strong>, maar Bennebroek heeft nog een andere troef in handen. Het is namelijk de plaats waar de allergrootste buitenspeeltuin van Europa is gevestigd.</p>
<p>Dagelijks staan er busladingen vol met schoolkinderen te springen aan de poorten van het <strong>Linnaeushof</strong>. En terecht! Want wat een speeltuin van dit formaat is uniek in Nederland en zelf claimen ze de <strong>grootste van Europa</strong> te zijn. Ik durf mijn salaris er niet op te wedden, maar wat zou het. Het Linnaeushof in Bennebroek moet je beleven!</p>
<h2>Noord-Holland in lijstjes</h2>
<p>Bekijk hier onder de keiharde cijfers over Noord-Holland. Mocht je niet onder de indruk zijn van wollige en misschien nietszeggende (reclame)teksten, cijfers liegen niet. Daarom, speciaal voor jou een overzicht van de meest in het oog springende cijfers van Noord-Holland!</p>
<dl class="dl-horizontal">
    <dt>Provincie hoofdstad</dt>
    <dd>Haarlem</dd>
    <dt>Oppervlakte (totaal)</dt>
    <dd>4.091,76 km²</dd>
    <dt>Oppervlakte (land)</dt>
    <dd>2.671,03 km²</dd>
    <dt>Oppervlakte (water)</dt>
    <dd>1.420,73 km²</dd>
    <dt>Aantal inwoners</dt>
    <dd>2.719.764 (in het jaar 2012)</dd>
    <dt>Bevolkingsdichtheid</dt>
    <dd>1018 inw./km²</dd>
</dl>